\chapter{Podsumowanie}
Praca inżynierska to pierwszy tak duży projekt, który przyszło mi realizować samodzielnie. Mimo iż jej tytuł przewiduje projekt oraz implementację biblioteki, podczas realizacji pracowni dyplomowej starczyło mi czasu jedynie na część teoretyczną.

Czemu zdążyłem wykonać jedynie część teoretyczną? Głównie z~powodu niedocenienia złożoności problemu. Prace były wydłużone przez chęć stworzenia rozwiązania jak najbardziej generycznego. Ogólność rozwiązania objawia się zarówno w~mnogości widoków jak i~źródeł danych kompatybilnych z~wykresami. Dość dużego narzutu pracy wymagało również uwzględnienie dostępności biblioteki w~Qt~Quick.

Mimo iż układ pracy sugeruje kaskadowy model tworzenia oprogramowania, to przebieg prac wyglądał nieco inaczej. Moje niewielkie doświadczenie oraz znajomość Qt na średnim poziomie lepiej korelowały z~modelem zwinnym i~tak starałem się tworzyć kolejne elementy. Jednak układ pracy zgodny z~modelem kaskadowym jest bardziej logiczny i~spójny dla czytelnika.

Z~samego projektu biblioteki jestem zadowolony i~uważam, że wykonałem kluczową część pracy związanej ze stworzeniem biblioteki. Podejrzewam, że dowolny programista znający C++ oraz Qt byłby w~stanie zaimplementować rozwiązania zaprezentowane w~rozdziale \textit{Projekt}.

Uważam, że zaproponowana przeze mnie architektura może być łatwo rozszerzana przez innych programistów. Nowe typy wykresów mogą korzystać z~gotowych rozwiązań i~dostosowywać je do swoich potrzeb. Główne kierunki rozwoju to dodawanie kolejnych typów wykresów oraz rozszerzenie zbioru interaktywnych operacji.

